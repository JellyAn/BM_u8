G069n1977_p0717a01_##<mj 001><K1 心要分二><K2 初題目二><K3 初標題目><J>始終心要
G069n1977_p0717a02_##<K3 二述人號><A>唐天台沙門釋湛然述
G069n1977_p0717a03_##<K2 二正文三><K3 初始性三德體融本具><p>夫三諦者。天然之性德也。中諦者統一切法。真諦者泯一切法。俗諦者
G069n1977_p0717a04_##立一切法。舉一即三非前後也。含生本具非造作之所得也。
G069n1977_p0717a05_##<K3 二終修稱性迷悟俱融三><K4 初迷德成惑><p>悲夫祕藏不顯。葢三惑之所覆也。故無明翳乎法性。塵沙障乎化導。見
G069n1977_p0717a06_##思阻乎空寂。
G069n1977_p0717a07_##<K4 二悟虛可化四><K5 初三惑是虛妄><p>然茲三惑。乃體上之虛妄也。
G069n1977_p0717a08_##<K5 二佛悟知生迷><p>於是大覺慈尊。喟然嘆曰。真如界內。絕生佛之假名。平等慧中。無自他
G069n1977_p0717a09_##之形相。但以眾生妄想不自證得。莫之能返也。
G069n1977_p0717a10_##<K5 三立觀令破顯><p>由是立乎三觀。破乎三惑。證乎三智。成乎三德。
G069n1977_p0717a11_##<K5 四用觀破顯相><p>空觀者。破見思惑。證一切智。成般若德。假觀者。破塵沙惑。證道種智。成
G069n1977_p0718a01_##解脫德。中觀者。破無明惑。證一切種智。成法身德。
G069n1977_p0718a02_##<K4 三迷悟俱融><p>然茲三惑三觀三智三德。非各別也。非異時也。天然之理。具諸法故。
G069n1977_p0718a03_##<K3 三始終體一修證圓頓><p>然此三諦性之自爾。迷茲三諦轉成三惑。惑破藉乎三觀。觀成證乎三
G069n1977_p0718a04_##智。智成成乎三德。從因至果。非漸修也。說之次第。理非次第。大綱如此。
G069n1977_p0718a05_##綱目可尋。
G069n1977_p0718a06j##始終心要(竟)
