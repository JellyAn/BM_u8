p0001
  01 浮圖即佛也。
p0021
  01 袁宏《漢紀》：浮屠，佛也，西域天竺國有佛道焉。佛者，漢言覺也，將以覺悟群生也。其教以修善慈心為主，不殺生，專務清靜。其精者為沙門。沙門，漢言息也，蓋息意去欲而歸於無為。又以為人死精神不滅，隨復受形，生時善惡皆有報應，故貴行善修道，以煉精神，以至無生而得為佛也。佛長丈六尺，黃金色，項中佩日月光，變化無方，無所不入，而大濟群生。初，明帝夢見金人長大，項有日月光，以問群臣。或曰：「西方有神，其名曰佛。陛下所夢，得無是乎？」於是遣使天竺，問其道術而圖其形像焉。
  02 伊蒲塞即優婆塞也，中華翻為近住，言受戒行堪近僧住也。桑門即沙門。
  01 笮音側格反。
  02 浮屠，佛也。解見《西羌傳》。
p0212
  01 蒲池，佛寺名也。
p0233
  01 浮屠即是佛陀，但聲轉耳，並謂佛也，解見楚王英傳也。
  02 或聞言當時言也。老子西人夷狄，始為浮屠之化。
  03 言浮屠之人寄桑下者，不經三宿便即移去，示無愛戀之心也。
  04 《四十二章經》：「天神獻玉女於佛，佛曰：『此是革囊盛眾穢耳。』」
  01 《前書》張騫，漢中人，為博望侯。武帝時，上言大夏及安息、大宛之屬，大國奇物，誠得而以義屬之，則地廣萬里。帝從之。
  02 超少時家貧，投筆歎曰：「丈夫當如傅介子、張騫，立功西域，以取封侯，安能久事筆硯乎！」語見《超傳》。
  03 龜謂印文也。《漢舊儀》曰：「銀印皆龜紐，其文刻曰『某官之章』。」
p0234
  04 《前書》杜欽曰：「罽賓本漢所立，殺漢使者，今悔過來順，使者送至懸度，歷大頭痛、小頭痛之山，赤土身熱之阪，臨崢嶸不測之深，行者騎步相持，繩索相引。」釋法顯《游天竺記》云：「西度流沙，屢有熱風惡鬼，過之必死。蔥領冬夏有雪。有毒龍，若犯之，則風雨晦冥，飛砂揚礫。（過）〔遇〕此難者，萬無一全也。」
  05 《天竺國記》云：「中天竺人殷樂無戶籍，耕王地者輸地利。又其土和適，無冬夏之異，草木常茂，種田無時節。」《爾雅》曰：「四時和謂之玉燭。」
  06 《本行經》曰：「釋迦菩薩在兜率陀天，為諸天無量無邊諸眾說法。又觀我今何處成道，利益眾生。乃觀見宜於南閻浮提生有大利益。」又云「誰中與我為父母者。觀見宜於天竺剎利種迦毗羅城白淨王摩邪夫人，可為父母。」又云「四生之中，何生利益。觀見同眾生、胎生、我若化生，諸外道等即誹謗我是幻術也。爾時菩薩觀已，示同諸天五衰相現。命諸同侶，波斯匿王等諸王中生，皆作國王，與我為檀越。命阿難及諸人等，同生為弟子。命舍利弗等，外道中生我，成道時當受我化，回邪入正。又有無量眾生，同隨菩薩於天竺受生，多所利益」也。
  07 《維摩經》曰：「以四大海水入一毛孔，不撓魚鱉等，而彼大海本相如故。又舍利弗住不思議菩薩，斷取三千大千國界，加陶家輪著右掌中，擲過恆河沙國界之外，其中眾生不覺不知，又復還本處，都不使人有往來相。」
  08 《涅槃經》曰：「阿闍王命醉象蹋佛，佛以慈善根力，舒其五指，遂為五師子見，爾時醉象惶懼而退。又五百群賊劫奪人庶，波斯匿王收捉，剜其兩目，棄入坑中。爾時群賊苦痛不已，同時發聲念南無佛。陀達靡佛以慈善根力，雪山吹藥，令入賊眼，皆悉平復如本。」
  09 清心謂忘思慮也。釋累謂去貪慾也。不執著為空。執著為有。兼遣謂不空不有，虛實兩忘也。維摩詰云：「我及涅槃，此二皆空。」《老子》云：「常無，欲觀其妙；常有，欲觀其徼。」故曰道書之流也。
  10 《維摩經》曰：「爾時毗邪離有長者子名曰寶積。與五百長者子，俱持七寶蓋來詣佛所，頭面禮足，各以其蓋共供養佛。佛威神力令諸寶蓋合成一蓋，遍覆三千大千國界諸須彌山，乃至日月星宿，並十方諸佛說法，皆現於寶蓋中。」又維摩詰三萬二千師子坐，高八萬四千由旬，高廣嚴淨，來入維摩方丈室，包容無所妨礙。又四大海水入毛孔，須彌山入芥子等也。
